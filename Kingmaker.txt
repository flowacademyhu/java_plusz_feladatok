 feladat leírása
A feladat egy játék megvalósítása Java nyelven. A játékot két játékos játszhatja, egymás ellen. A játék egy reneszánsz kori kitalált országban játszódik, amelyet két nagy nemesi ház közösen irányít. A játékosok feladata a két ház fejét megszemélyesítve specialistákból álló csapat (crew) összeállítása, menedzselése, és a saját helyzetét előremozdító, vagy a másik játékost hátráltató küldetésekre való megbízása. Egy játékos akkor nyer, ha valamelyik végfeltételt kielégítve átveszi az ország irányítását, azaz királlyá koronázhatja magát.
A játék körökre van osztva, melyek során a játékosok felváltva tevékenykednek. Minden játékos rendelkezik a következő tulajdonságokkal: Arany (a játékos pénze, alapból 180), Military Power (katonai hatalom, továbbiakban MP) és Diplomatic Power (diplomáciai hatalom, továbbiakban DP, alapból 40). A játékosok nem látják egymás tulajdonságainak értékét, viszont a játékos láthatja az ellenfele csapattagjait, és azok tipusait, szintjeit és állapotait (pl. sérült). A játékos saját köre elején mindig értesüljön az ellenfele őt is érintő tevékenységeiről. 
A győzelmi lehetőségek: Coup [Katonai puccs] - ha az aktuális játékosnak legalább 140 MP-je, és legalább kétszer annyi MP-je van, mint a másik játékosnak, Revolution [Forradalom] - ha az ellenséges játékos DP-je 10 alá csökken. Egy játékos bármikor megkísérelhet puccsot vagy forradalmat, de nem megfelelő feltételek esetén 300 aranyat és a DP-ből 30-at veszít. Az egész játék során csak egész értékekkel dolgozzunk, és ne csökkenhessenek 0 alá.
A játékosok a rendelkezésükre álló aranyból a következőket építhetik saját körükben, megadott árért: Aranybánya (80), Bank (65), Kereskedő céh (50), Szőlőskert (30). Ezen épületek a tulajdonosnak a saját köre elején az áruk 20%-át hozzák haszonként.
A játékosoknak egy-egy csapatot kell összeállítania, amely maximum 7 emberből áll. Csapattagok szabadon bármikor elbocsájthatók. Új csapattag felvétele 10 arany, a játékos három típus közül választhat, ezek: Warrior [Harcos], Thief [Tolvaj], Diplomat [Diplomata]. A csapattagok tapasztalatpontokat (xp) szerezhetnek, amelyekkel fejlődhetnek. Az első szintlépésüknél egy utat kell választaniuk, amely a specializációjukat jelöli. Ettől képesek lesznek bonyolultabb feladatok elvégzésére. Minden típusnak ugyanaz a három út áll rendelkezésére: Prosperity [Vagyon], Fame [Hírnév], Secrets [Titkok]. Egy út választása az alábbi ábrán látható specializációkat eredményezi. A következőkben az ábrán látható egy, illetve kétbetűs jelöléseket fogjuk használni, az egybetűsek az egész sorokat, illetve oszlopokat jelölik.
 
A játékos saját körében küldetéseket (quest) hajthat végre. Az összes küldetésnek van egy százalékban meghatározott esélye a sikerre. Egy küldetésre maximum 3 csapattag küldhető egyidejűleg. Léteznek olyan küldetések, amelyek megkövetelnek legalább egy embert egy adott specializációból, ilyenkor őt mindenképp küldeni kell. A játékos minden körben szabadon választhat küldetéseket, egy embert csak egy küldetésre küldhet egy körön belül, és minden küldetésen legalább egy ember kell. Ugyanabból a küldetéből más emberekkel akár több is végezhető párhuzamosan. Minden küldetésnek van egy alap, százalékos esélye a sikerre, ez a küldetések neve mellett látható, ezt növelhetik a résztvevők. A küldetés sikerének esélyét alap állapotban egy résztvevő ember [a karakter szintjének szorzata 5-el]% eséllyel növeli. Különböző specialisták más mértékben növelhetik a küldetés sikerének esélyét, ezek saját alapértéküket szorozzák. A csapattagok a sikeres küldetésekért tapasztalatpontot kapnak, 1 xp-től lépnek először szintet (specializáció), majd ezután minden szintlépésnél kettővel több xp szükséges. A küldetéseknél célként jelölt hatások a játékos köre után aktiválódjanak. Minden küldetés 1 xp-t ad a résztvevőknek. Sikertelen küldetésekért is jár xp.
A játékos MP-je a következőképp kapható: 4*[összes karaktere szintjének az összege] + 8*[W tipusú karakterei szintjeinek összege] 
(Tehát W 12-szeresen számít)
A megvalósítandó küldetések a következők:
-Con [Átverés]: 5%. Ha az ellenfélnek van legalább egy épülete, akkor azt a játékos ellophatja. Szükséges legalább egy Co. T és D másfélszeres esély, és ha bankról van szó, Ba háromszoros eséllyel járul hozzá.
-Rob [Rablás]: 5%. Ha az ellenfélnek van legalább egy épülete, azt a játékos kirabolhatja. Ezáltal az épület árának felének megfelelő aranyat vesz el az ellenféltől. Szükséges legalább egy T tipusú karakter. W és T másfélszeres esély. Cr kétszeres esély. A kirabolt épület 40% eséllyel megsemmisül.
-Ambush [Csapda]: 5%. Az ellenfél egy emberét megölheti. W kétszeres esély.
-Assassinate [Meggyilkol]: 5%. Az ellenfél egy emberét megölheti. As és Po háromszoros esély.
-Sue [Beperel]: 30%. Beperel egy választott ellenséges karaktert. Szükséges At. D másfélszeres esély.
-Defend [Védelem]: 35%. A játékos egy beperelt emberét felszabadítja. Szükséges At. D kétszeres esély.
-Bribe [Lefizet]: 30%. Egy ellenséges karaktert lefizet, aki visszalép 2. szintűvé. Ára 100 arany. D dupla esély.
-Spread Rumors [Gonosz Pletyka]: 30%. Az ellenfél DP értékét csökkenti 6-al.
-Host Party [Ünnepség]: 45%. A játékos DP értékét növeli 12-vel. 40 aranyba kerül. D dupla esély.
-Praise [Dicsér]: 45%. A játékos DP értékét növeli 7-el. F dupla esély.
-Heal [Gyógyítás]: 65%. Sérült karakter a következő körre felépül. Szükséges Cl.
-Make Money [Pénzszerzés]: 40%. 40 aranyat eredményez. P két és félszeres esély.
-Spy [Kémkedés]: 40%. A játékos következő körbén látni fogja ellenfele jelen köri tulajdonságait. S tripla esély.
Ha bármely küldetés sikertelen, akkor a résztvevők 10% eséllyel meghalnak, 15% eséllyel megsebesülnek, és a következő négy körben nem mehetnek küldetésre, 20% eséllyel perbe fogják őket, 55% eséllyel megmenekülnek, de nem érik el céljukat. A perbe fogott karakterek nem küldhetők küldetésekre, csak a Defend küldetéssel szabadíthatók fel, de szabadon elbocsájthatóak.

