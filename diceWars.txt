Dice Wars
A feladat ezen játék megvalósítása: https://jatekok.kapu.hu/jatekok/921-Dicewars-Riziko
A játékot egy ember, és egy gép/ember játssza. A pálya tetszőleges méretű lehet, ezt generáláskor véletlenszerűen válaszd meg 5x5-10x10 között.
A mezőkön dobókockák helyezkednek el, minden mezőn van legalább 1, legfeljebb 8 dobókocka. A játék indulásakor minden játékos háromszor annyi kockát kap, mint amennyi területe van. A dobókockákat a területek között véletlenszerűen kell szétosztani, de figyelj rá, hogy olyan terület ne legyen, amin nincs legalább 1 dobókocka.
A pálya inicializálása után kezdődik a harc. Egyszerre csak egy játékos cselekszik. A cél az összes terület elfoglalása. Adott területet úgy foglalhatunk el, hogy megtámadjuk egy mellette levő mezőnkkel. Csak olyan mezőről támadhatunk, amin legalább 2 dobókocka van. Ha elfoglalunk egy területet, akkor az új területre át kell tennünk egy kockát.
A harc során mindkét játékos annyiszor dob, ahány kockája van az adott területeken. A harcot az nyeri, akinek a dobások összege magasabb. Tehát ha valaki 4 kockával dob, maximum 24-et dobhat, míg aki egy kockával játszik maximum 6-ot. 
- Ha a támadó nyer: A védekező elveszíti az összes dobókockáját, ami az adott területen volt, a támadó összes dobókockája az új területre vándorol, kivéve egyet, ami az eredeti mezőn marad.
- Ha a védekező nyer, a támadó elveszíti az összes dobókockáját, kivéve egyet, amely a támadó mezőn marad.
- Ha ugyanannyit dobnak, a védekező nyer. (Előző pont)
Egy körben egy játékos annyiszor támadhat, amennyiszer akar, tetszőleges mezőkről, majd átadhatja a kört a másik játékosnak. Ilyenkor n darab dobókockát kap (k = birtokolt mezők száma / 2). Ezeket véletlenszerűen oszd szét a játékos mezői között. 
A játéknak akkor van vége, ha az adott játékos elfoglalt minden területet.
A gépi játékosnak érdemes racionálisnak tűnő döntéseket hoznia.
