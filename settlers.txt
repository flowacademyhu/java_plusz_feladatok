 játék alapvetően a népszerű Settlers stratégiai játékhoz hasonlít. A játékot 2-4 játékos játszhatja, egymást felváltva, körökre osztva.

A játék egy 100x100-as táblán játszódik.

Kezdetben minden játékos kijelöli a városának középpontját (Városháza), amit egy 11x11-es terület vesz körbe, ez a városának a határa. Minden város városházája között lenni kell legalább 30 egységnek, ezt minden új város telepítésénél ellenőrizni kell.

Minden város kezdetben rendelkezik 1000 arannyal.

Minden város populációja kezdetben 500 és 1000 fő közötti véletlen szám.

A Városházán 2000 embert lehet elszállásolni.

Minden körben a város minden lakosa 0,1 értékű aranyat szolgáltat be adóként. Ha ez az összeg nem egész, akkor kerekítsünk lefele.

Minden körben az adott város populációjának 0-9% meghal. Minden körben az adott város populációja 0-15%-al gyarapszik.

Minden körben a játékosnak 3 tevékenység pontja van, melyeket az alábbiak szerint lehet felhasználni:

Épületépítés: 2 pont

50 darab katonatoborzás: 2 pont

Hadsereg maximum 10 egységgel való arrébb mozgatása: 1 pont

Építhető épületek:

Fegyverkovács műhely, ára 300 arany.

Kaszárnya, ára 200 arany. Ennek segítségével lehet katonákat toborozni. Előfeltétele, hogy a város rendelkezzen már Fegyverkovács műhellyel.

Kiképző hely, ára 400 arany. Ennek segítségével a katonák ereje duplájára nő. Előfeltétel a Fegyverkovács műhely és a Kaszárnya.

Bank, ára 700 arany. Segítségével az egy körben befolyó arany mennyiség + 20%-al megnő.

Szállás, ára 100 arany. 2000 embert lehet benne elszállásolni.

Katonaszállás, ára 150 arany. 100 katonát lehet benne elszállásolni.

Az építkezés úgy történik, hogy a városon belül ki kell jelölni egy pontot, ahová az épületet építeni kívánjuk. Másik épületre nem lehet ráépíteni.

Kötelező Szállást építeni, ha nincs több hely a városlakóknak. Ha ezt nem tudja a játékos teljesíteni (nincs elég aranya, vagy nincs több építési hely), akkor 1000 ember elhagyja a várost.

50 darab katona toborzásának feltételi:

Legyen a játékosnak legalább 100 aranya

Legyen legalább 50 db civil lakos

El lehessen szállásolni a katonákat Katonaszálláson

A katonákat hadseregekbe lehet szervezni. Egy játékosnak több hadserege is lehet. A hadseregbe lévő katonák helyei felszabadulnak a Katonaszállásokon. A hadseregeknek a városon kívül kell elhelyezkedniük. A hadseregbe tartozó katonák nem vehetnek részt a város védelmében. A hadsereg mozgatása 1 pontért, maximum 10 egységgel csak vízszintes vagy függőleges irányba történhet.

Harc akkor történik, ha egy játékos egyik hadserege egy másik játékos városhatárához ér. Ilyen esetben a játékosok felváltva dobnak egy kockával (véletlen szám 1 és 6 között). Az a játékos nyeri az aktuális dobást, amelyik nagyobbat dobott. Ha a védekező játékos dobott nagyobbat, akkor a támadó játékos katonáinak [védekező játékos dobott értéke * 5]%-a meghal. Ha a támadó játékos katonáinak száma kevesebb, mint 20 és kisebbet dobott, mint a védekező, akkor az egész hadserege elpusztul. Ha a támadó dobott nagyobbat, akkor a védekező játékos katonáinak [támadó játékos dobott értéke * 3]%-a meghal. Ha a védekező játékos katonáinak száma kevesebb, mint 20 és kisebbet dobott, mint a támadó, akkor az egész városa elpusztul. Ha a támadó nyer, akkor a védekező játékos kiesett és a támadó megkapja az összes aranyát.

A játék addig tart, amíg csak 1 játékos marad.

Feladat:

A fenti játék objektumorientált megvalósítása!

A program jelenítse meg mindig az aktuális játékos városát és adjon információt a lakosságról, aranya mennyiségéről, stb. Kérésre az egész térképet is meg lehessen jeleníteni (hadsereg mozgatásánál fontos).

Nem feltétel a grafikus megjelenítés.
